# Valomuurin tuolla puolen

Elokuu 2121

Ihmiskunta on jättänyt Äitimaan taakseen ja aloittanut levittäytymisen kohti Linnunradan reunoja. Yliplanetaarisen liittouman lipun alle on viimeisen kahden vuosikymmenen aikana perustettu jo toista kymmentä siirtokuntaa, joilla tavoitellaan tieteellistä tietoa, arvokkaita resursseja sekä turvaa planeetanlaajuisilta kriiseiltä.

Yksi tällainen siirtokunta on TRAPPIST-1f:lle perustettu kaivoskaupunki Orval. Alunperin tarkoituksena oli louhia planeetalta harvinaisia maametalleja, mutta kun sieltä löytyikin huomattava tritiumesiintymä, siirtokunnan arvo nousi liittouman silmissä merkittävästi. Orvalista onkin tullut Linnunradan merkittävin tritiumin lähde.

Noin kuukausi sitten viestit Orvalista lakkasivat yllättäen. Liittouma reagoi asiaan nopeasti perustamalla ensimmäisen sotilaallisen organisaationsa, ja vastaperustetun avaruusjalkaväen *karhukaisina* tunnettu joukkue onkin lähdössä jo syyskuun alussa Orvaliin hoitamaan "rutiininomaisia korjaustehtäviä"....

## Tehtävä

Pelaajien hahmoista koostuvan *karhukaisjoukkue Alfan* tehtävä on:

- palauttaa kommunikaatioyhteys Maan ja Orvalin välille
- turvata tritiumin kulku liittouman käsiin

## Orval, ikuisen auringonlaskun kaupunki

TRAPPIST-1f on vuorovesilukkiutunut planeetta, joka kiertää punaista kääpiötä TRAPPIST-1. Avaruusasema ja sitä ympäröivä kaupunki sijaitsevat lähellä terminaattoria sen valoisalla puolella, eli siirtokunta nauttii pysyvästä "auringonlaskusta". Planeetalla on melko paljon vettä, mutta suurin osa siitä on kaasua, eli pilviä riittää. Maantamisesta huolimatta lämpötila Orvalissa on melko matala, yleensä nollan tuntumassa. Planeetan pimeällä puolella on kylmempää, mutta alle -40°C lämpötilat ovat melko harvinaisia.

Siirtokunnassa asuu noin 60 000 ihmistä, joista suurin osa kaupungissa. Kaivoskyliä on kymmenkunta, ja kunkin yhdeydessä asuu joitain satoja ihmisiä. Välimatkat kaupungin ja kaivosten välillä ovat 50-2000 kilometriä. Noin kolmannes kaivoksista sijaitsee terminaattorin pimeällä puolella.

Orvalissa on sen strategisen merkityksen sotilastukikohta, jota johtaa komentaja Bernheim. Sotilaista onkin ollut hyötyä, sillä siirtokunta koki vuonna 2117 epäonnistuneen vallankaappausyrityksen. Kapinalliset kokivat, ettei liittouman korvaus tritiumista ollut riittävä, ja yrittivät ottaa tuotantoketjun haltuunsa. Tilanne kuitenkin rauhoittui nopeasti, ainakin Bernheimin tiedonantojen mukaan.

Koska tilanne planeetan pinnalla on jokseenkin epäselvä, tehtävä pyritään pitämään salassa mahdollisimman pitkään. Joukkue pudotetaan etäisimmän kaivoskylän lähelle, sillä tällöin pysytään Orvalin sensorien ulottumattomissa. Pudotusalue on terminaattorin pimeällä puolella ja etäisyys kaupunkiin on noin 2000km. Läheisestä kaivoskaupungista kulkee rautatie Orvalin keskukseen, mutta luonnollisesti joukkue valitsee etenemistapansa itse.

## Hahmot

Hahmojen luonti tapahtuu tavalliseen tapaan Savage Worlds Adventure Edition v4.2 -säännöillä. Olette kaikki ihmisiä, kotipaikkanne voitte valita itse. Jostain syystä teidät on valittu kansakuntanne edustajaksi liittouman ensimmäiseen sotilaalliseen operaatioon, johon tehtävään olette jo lupautuneet. Perustaustatietojen lisäksi päättäkää ainakin oma sotilasarvonne (korkeintaan aliupseeri), jos teillä sellainen on.

Kaikki taidot (Skills) ovat valittavissa paitsi Boating ja Riding, joita ei tulla tarvitsemaan, sekä "maagiset" taidot Faith, Focus, Psionics ja Spellcasting. Huomatkaa kuitenkin, että Weird Science on sallittu: taikoja tai ihmeitä ei tässä pelissä nähdä, mutta hullut tiedemiehet ovat tervetulleita!

Rahoituksen puolesta olette joutuneet kiusalliseen byrokraattiseen välikäteen: Ylikansallisella liittoumalla ei ole valtuuksia hankkia aseita tai ampumatarvikkeita omiin nimiinsä, mutta sillä ei myöskään ole oikeutta komentaa alusvaltioidensa sotajoukkoja omissa operaatioissaan. Tästä syystä Karhukaisjoukkue Alfan jäsenet on palkattu liittouman leipiin "kriisinajan konsultteina", jotka ovat itse vastuussa omista varusteistaan.

Sen verran sääntöjä on kierretty, että liittouma on hankkinut teille "astronautin varusteet", joka käytännössä tarkoittaa niin sanottua *haarniskaa*: avaruuskävelykelpoista ulkoista tukirankaa. Lisävarustelematon haarniska tarjoaa seuraavat edut:

- Ilmatiivis puku, jossa riittää happea noin 30 minuutiksi
- Hengitysilmansuodattimet myrkkyjen, taudinaiheuttajien ja huonosti maannettujen ilmastojen varalta
- Kestävä rakenne, joka suojaa lähinnä kolhuilta ja raappamilta
- Turva kylmältä ja kuumalta
- Perusvarusteet kuten radio, aktiivikuulosuojaimet, kypärään kiinnitetty valaisin ja kompassi
- Haarniska kantaa oman painonsa: se ei kantajan näkökulmasta paina mitään (ei koske lisävarusteita, joille on määritelty paino)

Palkkionne (valtion osan ja omien kulujenne jälkeen) on $2000 kuukaudessa. Liittouman protokollan mukaisesti menomatkan palkkio maksetaan etukäteen, ja matkan Orvaliin ollessa noin kaksi kuukautta teillä on käytettävissänne $4500, sisältäen $500 sääntöjenmukaiset säästönne. Edget kuten Rich vaikuttavat vain tähän $500 osuuteen alkuvaroistanne.

### Varusteet

Ohessa otteita liittouman markkinoiden valikoimasta; jos teillä on mielessä jotain erityistä, ottakaa yhteyttä. Lähtökohtaisesti sääntökirjan varusteet ovat sallittuja. Futuristisia aseita (pulssikiväärit, raidetykit, laserit sun muut) maailmassa on, mutta teillä ei ole niihin varaa.

Suojavarusteet                          | Armor | Paino | Hinta | Muuta
:---------------------------------------|:-----:|:-----:|------:|:-----------------------
Synteettinen kuitupinnoite              | +2    | -     | -     | Kuuluu perushaarniskaan
Paksumpi kuitupanssari                  | +4    | 15    | $1000 | -
Metallipanssari "Kaatopaikan erikoinen" | +6    | 80    | $1000 | Hindrance: Ugly
Keraamisesti vahvistettu kuitupanssari  | +6    | 50    | $2000 | -
Kevyt komposiittipanssari               | +8    | 80    | $3000 | -

Table: Haarniskan kanssa ei voi käyttää muita suojavarusteita, kuin itse haarniskaan on kiinnitetty.


Kypärä                       | Armor | Paino | Hinta | Muuta
:----------------------------|:-----:|:-----:|------:|:---------------------------------------------------
Muovikypärä                  | +1    | -     | -     | Kuuluu perushaarniskaan
Luodinkestävä muovikypärä    | +2    | -     | $100  | Ei markkinointipuheesta huolimatta suojaa luodeilta
Kypärän kuitupäällyste       | +4    | 5     | $200  | Peittää kasvot, riisuttava
Metallikypärä "Romukoppa"    | +6    | 15    | $200  | -1 Notice, peittää kasvot, riisuttava
Anatominen komposiittikypärä | +8    | 10    | $600  | Peittää kasvot

Table: Riisuttavat kypärät asetetaan tavallisen muovikypärän päälle ja ne voidaan riisua ilman, että ilma karkaa puvusta.

Toimilaitteet          | Str Bonus | Hinta | Muuta
:----------------------|:---------:|------:|:----------------------------------------------------
Sähkölineaarimoottorit | +1        | $1000 | +1 Athletics
Pneumatiikka           | +2        | $2000 | +1 Pace
Hydrauliikka           | +3        | $3000 | Kantokyvyn ja aseiden käytön kannalta lisäksi Str +1

Table: Toimilaitteet liikuttavat haarniskan raajoja, toivottavasti samaan suuntaan, kuin yrität liikuttaa omiasi. Str Bonus tarkoittaa Strength-noppatason nostoa: d4 + 1 = d6.

Muut haarniskavarusteet | Hinta | Mitä?
:-----------------------|------:|:----------------------------------------------------------------------------------------------------------------------------------------------------------------------------------------------------------------------------------------
Pimeänäkölaitteet       | $1000 | Valaistus vaikuttaa sinuun yhdellä "asteella" vähemmän (CRB s.102), esimerkiksi Dark on sinun näkökulmastasi Dim
Hormoniregulaattori     | $1000 | +1 heittoihin, joilla yritetään poistaa Shaken tai Stunned
Hyppymoottori           | $2000 | Haarniskan selkään liitetty suihkumoottori mahdollistaa liitelyn avaruudessa, pehmeän laskeutumisen vaikka suoraan kiertoradalta sekä pitkät loikat planeetan pinnalla. Polttoainetta (lentopetroli) riittää noin kymmeneksi sekunniksi.


Kybernetiikka                                                       | Hinta | Vaikutukset
:-------------------------------------------------------------------|------:|:-------------------------------------------------------------------------------------------
Muistimoduuli                                                       | $500  | +1 valitsemaasi muistiriippuvaiseen taitoon
Suurentava optiikka, kiinalaisen ravintolan takahuoneessa asennettu | $500  | -1 Notice, mutta näet tarkasti huomattavasti kauemmas kuin normaalisti
Titaanilla vahvistettu luusto                                       | $1000 | +1 Toughness
Suurentava optiikka, terveyskeskuksessa asennettu                   | $1500 | +1 Notice, näet tarkasti huomattavasti kauemmas kuin normaalisti
Aivokuorimodeemi                                                    | $2000 | +1 Hacking, kykenet ottamaan langattoman yhdeyden lähellä oleviin digitaalisiin laitteisiin


Lähitaisteluaseet    | Vahinko    | Min Str | Paino | Hinta | Muuta
:--------------------|:----------:|:-------:|:-----:|------:|:--------------------------------------------
Puukko               | Str + d4   | d4      | 1     | $50   | +1 Survival soveltuvissa tilanteissa
Pneumaattinen nyrkki | Str + d8   | d4      | 4     | $200  | Kiinnitetään haarniskaan, aina käytettävissä
Moottorisaha         | Str + 2d6  | d6      | 20    | $200  | Critical failure osuu käyttäjään
Tosi iso leka        | Str + d10  | d8      | 10    | $200  | AP 1, tuplavahinko oviin
Moottorisaha, V8     | Str + 2d10 | d12     | 40    | $1000 | AP 2, critical failure osuu käyttäjään


Käsiaseet                          | Kantama    | Vahinko | AP | ROF | Lipaskoko | Min Str | Paino | Hinta | Muuta
:----------------------------------|-----------:|:-------:|:--:|:---:|----------:|:-------:|:-----:|------:|:-------------------------------
Pumppuhaulikko Ithaca 37           | 12/24/48   | 1-3d6   | -  | 1   | 6         | d4      | 8     | $150  | -
Glock 10mm pistooli                | 15/30/60   | 2d6     | 2  | 1   | 15        | d6      | 3     | $200  | 
AR-15 (5.56mm)                     | 24/48/96   | 2d8     | 2  | 1-3 | 30        | d4      | 8     | $400  | -
Rynnäkkökivääri FN SCAR (.338)     | 30/60/120  | 2d8     | 3  | 1-3 | 30        | d6      | 10    | $600  | 3 laukauksen sarjat mahdollisia
Barrett (.50)                      | 50/100/200 | 2d10    | 4  | 1   | 10        | d8      | 35    | $750  | Snapfire
Pancor Jackhammer                  | 12/25/48   | 1-3d6   | -  | 1-3 | 10        | d6      | 10    | $1000 | Täyttä lipasta voi käyttää jalkaväkimiinana (CRB s.79)

Table: muistattehan hankkia myös ammukset, tähtäimet ja tuet (CRB s.68), jos sellaisia tarvitsette!


Raskaat aseet                             | Kantama    | Vahinko | AP   | ROF | Lipaskoko | Min Str | Paino | Hinta | Muuta
:-----------------------------------------|-----------:|:-------:|:----:|:---:|----------:|:-------:|:-----:|------:|:--------
Liekinheitin M2A1-2                       | Cone       | 3d6     | -    | 1   | 10        | d8      | 70    | $300  | -
M249 konekivääri (5.56mm)                 | 30/60/120  | 2d8     | 2    | 2-4 | 100       | d8      | 12    | $750  | Snapfire
M2 Browning (.50)                         | 50/100/200 | 2d10    | 4    | 2-3 | 200       | d12     | 84    | $1500 | Snapfire
Denel NTW-20 Anti-materiel (20mm)         | 50/100/200 | 2d12    | 4    | 1   | 10        | d12     | 70    | $2000 | Snapfire


Patruunat               | Hinta  | Paino
:-----------------------|:------:|:----------:
Haulikko, susihauli     | $30/50 | 3/50
Haulikko, täyteinen     | $40/50 | 3/50
Pistooli 10mm           | $20/50 | 2/50
Kivääri 5.56mm          | $20/50 | 2/50
Kivääri .338            | $35/50 | 5/50
Kivääri .50             | $1     | 15/50
Liekinheittimen napalmi | $20/10 | 30 + 20/10
Tykki 20mm              | $4     | 25/50

## Aikajana

2030: Ensimmäinen tuottava fuusioreaktori käynnistetään Euroopassa

2038: Kuuhun perustetaan kokeellinen siirtokunta

2041: Fuusiovoimalla toimivat sukellusveneet tulevat markkinoille

2049: Valomuuri murtuu ensi kertaa Siperiassa: signaali kulkee tutkimuslaboratorion sisällä noin 1,4-kertaisella valonnopeudella

2052: Ensimmäinen kappale liikkuu yli valonnopeutta, taas Siperiassa. Kyseinen esine on taskukello.

2052: Vääristemoottorien suunnittelu avaruusaluksia varten alkaa toden teolla

2062: Valoa nopeamman aluksen prototyyppi käy kuun kiertoradalla, nopeudeksi mitataan noin kaksinkertainen valonnopeus

2065: Ensimmäiset fuusiovoimalla käyvät valoa nopeammat avaruusalukset tulevat markkinoille

2067: Pohjois-Amerikan Yhdysvallat perustaa oman siirtokuntansa Marsiin ja "valloittaa" planeetan

2068: Yliplanetaarinen liitto perustetaan, jotta Maan ulkopuoliset siirtokunnat pysyisivät ulkona geopoliittisista kiistoista, ja suunnitelmat ensimmäisestä siirtokunta-arkista alkavat

2070: Arkin suunnitelma valmistuu ja rakennus Maan kiertoradalla alkaa

2093: Ensimmäinen siirtokunta-arkki lähtee kohti Luyten b:tä

2094: Viestit vastaperustetusta Luyten b:n siirtokunnasta saavuttavat Maapallon

2104: Orval perustetaan planeetalle TRAPPIST-1f

2121: Karhukaisjoukkue Alfa lähtee kohti Orvalia ratkomaan tietoliikenneongelmaa
